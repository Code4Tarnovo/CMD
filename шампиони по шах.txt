Шампиони по шахмат в България и по света	
Владимир Крамник е първият абсолютен световен шампион по шахмат след обединяването на двете версии на световната титла през 2006 г. Тогава той побеждава шампионът на ФИДЕ Веселин Топалов в мач (6-6 в редовните партии и 2,5-1,5 в тайбрека). Мачът става известен с "тоалетния скандал" - Българският щаб обвинява Крамник в измама. Никой не знае къде лежи истината, но никой в България не е на страната на Владимир Крамник. За съжаление малко хора по света пък са на страната на Веселин Топалов...

Веселин Топалов е български шахматист и гросмайстор, световен шампион за 2005-2006 г. версия ФИДЕ. През април 2006 той оглавява ранглистата на ФИДЕ с ЕЛО 2804, след отпадането от нея на отказалия се от състезателна дейност Гари Каспаров. През юли 2006 продължава да е първи с върховото си постижение от 2813 точки, с което се нарежда на второ място във вечната ранглиста сред само четирима шахматисти, достигали някога ЕЛО над 2800. Той е един от само шестимата, оглавявали световната ранглиста от 1970 г. откакто ФИДЕ официално приема коефициента ЕЛО за мярка на силата на шахматистите. Останалите пет в хронологичен ред са Боби Фишер, Анатолий Карпов, Гари Каспаров, Владимир Крамник и от април 2007 - Вишванатан Ананд. 